<languages/>
{{Docnav
|[[Online Help Startpage|Online súgó kezdőlap]]
|[[Feature list|Funkciók listája]]
}}

[[Image:Freecad default.jpg|1024px|center]] 

'''FreeCAD''' egy általános célú, [https://en.wikipedia.org/wiki/Open_source nyílt forráskódú] parametrikus 3D [https://hu.wikipedia.org/wiki/Computer-aided_design CAD] modellező program, amely az [[License|LGPL licenc]] alatt érhető el. A FreeCAD kifejezetten a [https://hu.wikipedia.org/wiki/Gépipar gépipari] és [https://en.wikipedia.org/wiki/Product_design terméktervezési] feladatokra lett kifejlesztve, de mivel nagyon általános eszköz, más mérnöki területeken is jól használható, például építészetben, véges elemes analízishez, 3D nyomtatáshoz és egyéb feladatokhoz.

A FreeCAD olyan eszközöket kínál, amelyek hasonlóak a [https://hu.wikipedia.org/wiki/CATIA CATIA], [https://hu.wikipedia.org/wiki/Solidworks SolidWorks], [https://hu.wikipedia.org/wiki/Solid_Edge Solid Edge] vagy [https://en.wikipedia.org/wiki/Autodesk_Revit Revit] programokhoz, ezért a [https://hu.wikipedia.org/wiki/Computer-aided_design CAD], [https://hu.wikipedia.org/wiki/Termékéletciklus PLM], [https://en.wikipedia.org/wiki/CAx CAx], [https://en.wikipedia.org/wiki/Computer-aided_engineering CAE] és [https://hu.wikipedia.org/wiki/Épületinformációs-modellezés BIM] kategóriákba is tartozik.
A FreeCAD parametrikus, jellemzőalapú modellező, moduláris felépítésű szoftver, ami lehetővé teszi új funkciók hozzáadását anélkül, hogy a program alapját módosítani kellene.

Ahogy más CAD-modellező programoknál, a FreeCAD is sok 2D-s eszközt kínál a síkbeli vázlatok készítéséhez vagy gyártási rajzok létrehozásához. Azonban a program nem a hagyományos 2D rajzolásra (például [https://inkscape.org/ Inkscape] vagy [https://en.wikipedia.org/wiki/AutoCAD#AutoCAD_LT AutoCAD LT]) összpontosít, és nem kifejezetten az animáció vagy hálós (mesh) szerkesztés a célja (például [https://www.blender.org/ Blender], [https://hu.wikipedia.org/wiki/Autodesk_Maya Maya], [https://hu.wikipedia.org/wiki/Autodesk_3ds_Max Autodesk 3ds Max] vagy [https://en.wikipedia.org/wiki/CINEMA_4D Cinema 4D]).
Ennek ellenére a FreeCAD nagyon rugalmas, így az alap funkcióin túl is sokféle mérnöki és tervezési feladatra használható.

A FreeCAD széles körben használ nyílt forráskódú könyvtárakat a [https://en.wikipedia.org/wiki/Scientific_Computation tudományos számítások] területéről. Ezek közé tartozik például:
[https://OpenCascade.org Open Cascade Technology (OCCT)], egy erőteljes CAD-motor;
[https://github.com/coin3d/coin/wiki Coin3D], egy 3D grafikai fejlesztőeszköz, kompatibilis az [https://en.wikipedia.org/wiki/Open_Inventor Open Inventor]-ral;
[https://www.qt.io Qt], a világhírű felhasználói felület keretrendszer;
[https://python.org Python], egy modern szkriptnyelv.
A FreeCAD maga is használható könyvtárként más programok számára.

A FreeCAD több platformon is használható ([https://en.wikipedia.org/wiki/Cross-platform cross-platform]), és jelenleg Linux/Unix, Windows és macOS rendszereken is fut, ugyanazzal a felülettel és funkcionalitással minden platformon.

A FreeCAD funkcióiról további információt találsz a [[Feature_list|Funkciók listája]], a [[Feature_list#Release_notes|legújabb kiadási megjegyzések]] és a [[Getting_started|Kezdő lépések]] cikkekben, vagy nézd meg a [[Screenshots|képernyőképeket]].

<span id="About_the_FreeCAD_project"></span>
===A FreeCAD projektről===

A FreeCAD projekt 2001-ben indult, amit a [[History|történet]] oldalon is olvashatsz. 

A FreeCAD-et egy [[contributors|lelkes fejlesztőkből és felhasználókból álló közösség]] tartja karban és fejleszti, és a program a százak türelmes munkájával jött létre, némelyikük rendszeresen, mások alkalmanként járulnak hozzá. A legtöbben önkéntesként dolgoznak a FreeCAD-en.
A [https://forum.freecad.org FreeCAD fórum] a hely, ahol a legtöbb ötletet és döntést megbeszélik, míg a [https://github.com/FreeCAD/FreeCAD GitHub-tárhely] az, ahol a kódot tárolják, megosztják, vitatják és fejlesztik. Mindenki [[Help FreeCAD|szívesen csatlakozhat]] a munkához.

<span id="About_the_FPA"></span>
=== Az FPA-ról ===

A FreeCAD projektet egy nonprofit szervezet, a [https://fpa.freecad.org FreeCAD Project Association (FPA)] is támogatja. Az FPA egy független testület, amelyet néhány tapasztalt FreeCAD-felhasználó hozott létre 2021-ben. Feladata a [[donate|adományok]] és egyéb források gyűjtése a projekt és a közösség támogatására, a közösség védelme és a fejlesztés jobb feltételeinek biztosítása, valamint a projekt képviselete más szervezetek, például cégek és intézmények felé.


{{Docnav
|[[Online Help Startpage|Online súgó kezdőlap]]
|[[Feature list|Funkciók listája]]
}}

{{Userdocnavi{{#translation:}}}}
[[Category:User Documentation{{#translation:}}]]