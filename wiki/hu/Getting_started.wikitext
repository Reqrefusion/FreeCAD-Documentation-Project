<languages/>

{{Docnav
|[[Version_Migration|adatok átvitele új verzióba]]
|[[Mouse_navigation|egér navigáció]]
}}

{{TOCright}}

<span id="Foreword"></span>
==Elöszó==

A FreeCAD egy 3D [[About_FreeCAD|paraméteres modellező alkalmazás]]. Elsősorban gépészeti tervezéshez készült, de minden más olyan felhasználási területen is jól alkalmazható, ahol pontosan megtervezett 3D-modellekre van szükség és fontos a modellezési lépések lekövethetősége és módosíthatósága.

A FreeCAD fejlesztése 2002 óta folyik, és már most is hosszú [[Feature_list|funkciólistával]] rendelkezik. Bár még mindig hiányoznak bizonyos funkciók, a program már elég erős hobbicélú felhasználásra és kisebb műhelyek számára.
A lelkes felhasználókból álló, gyorsan növekvő közösség aktívan osztja meg a  tapasztalatait a [https://forum.freecad.org FreeCAD fórumon], ahol számos [https://forum.freecad.org/viewforum.php?f=24 példát] találhatsz a FreeCAD-del készített színvonalas projektekről.

Ahogy minden nyílt forráskódú projekt, a FreeCAD is a közösségi támogatásból fejlődik, legyen szó új funkciók megvalósításáról vagy hibajavításokról. Ha kedveled a FreeCAD-et, [[Donate|támogathatod]], vagy  [[Help_FreeCAD|különféle módokon segítheted]], például dokumentációk készítésével vagy fordításokkal.

Lásd továbbá:

* [[Migrating_to_FreeCAD_from_Fusion360|Váltás Fusion360-ról Freecad-ra]]
* [[Which_workbench_should_I_choose|Melyik modult válasszam?]]
* [[Tutorials|Útmutatók]]
* [[Video_tutorials|Videók]]

<span id="Installing"></span>
==Telepítés== 

Először töltsd le és telepítsd a FreeCAD-et. A [[Download|Letöltés]] oldalon találsz információkat a jelenlegi verziókról és frissítésekről, valamint egy telepítési útmutatót az operációs rendszeredhez ([[Installing_on_Windows|Windows]], [[Installing_on_Linux|Linux]] vagy [[Installing_on_Mac|macOS]]).
A FreeCAD számos Linux verzió csomagkezelőjéből is elérhető. Mivel a FreeCAD nyílt forráskódú, a forráskódot is letöltheted, és [[Compiling|lefordíthattatod]].

<span id="Exploring_the_interface"></span>
==A felhasználói felület megismerése==

[[File:FreeCAD_interface_base_divisions.svg|1024px]]

{{Caption|Az általános FreeCAD felhasználói felület}}

{{Emphasis|A teljes magyarázatot lásd a [[Interface|Felhasználói felület]] oldalon.}}
:1. [[main_view_area|A fő nézet]], amely különböző ablakokat tartalmazhat, elsősorban a [[3D_view|3D nézet]]-et.
:2. [[3D_view|A 3D nézet]], amely a dokumentumban lévő geometriai elemeket jeleníti meg.
:3. [[tree_view|Fa nézet]] (a [[combo_view|kombinált nézet]] része), amely az elemek felépítését és a konstrukciós előzményeket mutatja; aktív parancs esetén megjelenítheti a [[task_panel|feladatpanel]]-t is.
:4. [[property_editor|Tulajdonságszerkesztő]] (a [[combo_view|kombinált nézet]] része), amely lehetővé teszi a kijelölt elemek tulajdonságainak megtekintését és módosítását.
:5. [[selection_view|Kijelölés]], amely mutatja a kiválasztott elemeket vagy azok alkotóelemeit (csúcsok, élek, felületek).
:6. [[report_view|Jelentések]] (vagy kimeneti ablak), ahol üzenetek, figyelmeztetések és hibák jelennek meg.
:7. [[Python_console|Python konzol]], ahol minden végrehajtott parancs megjelenik, és ahol [[Python|Python]] kódot is beírhatsz.
:8. [[status_bar|Állapotsor]], ahol bizonyos üzenetek és eszköz-tippek jelennek meg.
:9. Az eszköztár terület, ahová az eszköztárak vannak rögzítve.
:10. [[Std_Workbench|Modulkiválasztó]], ahol az aktív [[workbenches|modult]] lehet kiválasztani.
:11. [[Standard_Menu|Alapmenü]], amely a program alapvető műveleteit tartalmazza.

A FreeCAD kezelöfelülete [[workbenches|modulokra]], azaz funkciókra van bontva. Egy modul egy  olyan eszközkészlet, amely egy adott feladathoz alkalmas, például [[Mesh_Workbench|hálók]] kezeléséhez, [[Draft_Workbench|2D alakzatok]] rajzolásához, vagy [[Sketcher_Workbench|vázlatok]] készítéséhez.
A modulokat a [[Std_Workbench|modulkiválasztó]] segítségével lehet váltogatni. Minden modulhoz tartozó eszközt [[Interface_Customization|testreszabhatsz]], hozzáadhatsz eszközöket más moduloktól, vagy akár saját magad által készített eszközöket, azaz [[macros|makrókat]] is.
A leggyakrabban használt modulok a [[PartDesign_Workbench|PartDesign]] és a [[Part_Workbench|Part]].

Amikor először indítod el a FreeCAD-et, egy Kezdölap fogad. Ez így néz ki a 0.19-es verzióban:

[[File:Start_center_0.19_screenshot.png|600px]]

A Kezdőlap segítségével gyorsan válthatsz a leggyakoribb modulok között, megnyithatsz egy korábbi fájlt, vagy áttekintheted a FreeCAD legfrissebb híreit. Az alapértelmezett modult a [[Preferences_Editor|Beállítások]] menüben állíthatod be.

<span id="Navigating_in_the_3D_space"></span>
==Navigáció a 3D térben==

A FreeCAD többféle [[Mouse_navigation|navigációs módot]] kínál, amelyek befolyásolják, hogyan mozogsz és dolgozol az elemekkel és az egérrel 3D nézetben. Egyikük kifejezetten a [[Mouse_navigation#Touchpad_navigation|touchpadekhez]] készült, ahol nincs középső egérgomb. Az alapértelmezett mód a [[Mouse_navigation#CAD_navigation|CAD navigáció]].
A navigációs módot gyorsan megváltoztathatod az [[Status_bar|állapotsáv]] {{Button|[[File:NavigationCAD_dark.svg|16px]]}} gombjával, vagy a [[3D_view|3D nézet]] üres területén jobb egérgombbal kattintva.

A Nézet menüben, a Nézet eszköztáron, vagy a számokkal ({{KEY|1}}, {{KEY|2}}…) gyorsan válthatsz előre beállított nézetek között, például felülnézet vagy előlnézet.
Ha egy elemre vagy a 3D nézet üres részére jobb gombbal kattintasz, gyorsan elérhetsz gyakori műveleteket, például beállíthatsz egy nézetet, vagy megtalálhatod az kiválasztott elemet a Fa nézetben.

<span id="First_steps_with_FreeCAD"></span>
==Elsö lépések a FreeCAD-dal==

A FreeCAD segítségével pontos 3D modelleket készíthetsz, nyomon követheted a modellezési folyamatokat (lehetőséged van a modellezési előzmények visszanézésére és a paraméterek módosítására) és később le is gyárthatod a megtervezett modelleidet (3D nyomtatással, CNC-vel vagy más technológiákkal).
A FreeCAD eltér más 3D programoktól, amelyek például animációra vagy játékok tervezésére készültek. A program megtanulása eleinte nehéz lehet, főleg, ha most találkozol először 3D modellezéssel.
Ha bárhol elakadnál, ne feledd, hogy a [https://forum.freecad.org FreeCAD fórum] tagjai bármikor segíthetnek gyorsan továbbjutni.

Az, hogy melyik modullal kezded a FreeCAD használatát, az attól függ, hogy milyen típusú feladatot szeretnél végezni:
Ha mechanikai- vagy általában bármilyen kis méretű modellen dolgozol, valószínűleg a [[PartDesign_Workbench|PartDesign modul]] lesz a legmegfelelőbb.
Ha 2D-ben szeretnél alakzatokat létrehozni, válts a [[Draft_Workbench|Draft modulra]], vagy ha ezekhez paramétereket szeretnél megadni, a [[Sketcher_Workbench|Sketcher modul]] a megfelelő választás.
Ha BIM-mel (Épületinformációs Modellezés) szeretnél foglalkozni, indítsd el a [[BIM_Workbench|BIM modult]].
Ha az OpenSCAD világából érkezel, próbáld ki az [[OpenSCAD_Workbench|OpenSCAD modult]].
Emellett számos közösség által fejlesztett [[External_workbenches|külső modul]] is elérhető.

Bármikor válthatsz a modulok között, és a [[Interface_Customization|kedvenc modulodat]] is testre szabhatod más eszközök hozzáadásával.

<span id="Working_with_the_PartDesign_and_Sketcher_workbenches"></span>
==A PartDesign és Sketcher funkciók használata==

A [[PartDesign_Workbench|PartDesign modul]] összetett modellek létrehozására szolgál, egyszerű alakzatokból kiindulva, majd részek hozzáadásával vagy eltávolításával (ezeket jellemzőknek / feature-nek hívjuk) alakítva ki a végső formát.
Minden, a modellezés során alkalmazott jellemző külön nézetben, a [[Document_structure|Fa nézetben]]  tárolódik, amely a dokumentum többi elemét is tartalmazza.
Egy PartDesign elemet úgy képzelhetünk el, mint egymásra épülő műveletek sorozatát, ahol minden művelet az előző eredményére épül, egy nagy láncot alkotva.
A Fa nézetben a végső modellt látod, de le tudod nyitni a fát és vissza tudod keresni az összes előző állapotot, illetve bármelyik paramétert módosíthatod, ami automatikusan frissíti a végső modellt.

A PartDesign modul nagymértékben támaszkodik egy másik modulra, a [[Sketcher_Workbench|Sketcherre]]. A Sketcher lehetővé teszi 2D alakzatok rajzolását, amelyekhez feltételek köthetőek.
Például rajzolhatsz egy téglalapot és egy méretfeltételt rendelhetsz az egyik oldalhoz, hogy beállítsd annak hosszát. Ettől az oldal hossza a továbbiakban nem módosítható, kivéve, ha a paramétert megváltoztatod.

A Sketcher-rel készített 2D alakzatokat gyakran használjuk a PartDesign modulon, például 3D testek létrehozására, vagy arra, hogy a test felületein más alakzatokat rajzoljunk, amelyeket később a fő testből eltávolíthatunk.
Ez például egy tipikus PartDesign munkafolyamat:

# Hozz létre egy új vázlatot
# Rajzolj egy zárt alakzatot (figyelj rá, hogy minden pont össze legyen kötve)
# Zárd be a vázlatot
# Alakítsd a vázlatot 3D testté a pad funkció segítségével
# Válassz ki egy felületet a 3D testből
# Hozz létre egy második vázlatot (ezúttal a kiválasztott felületen)
# Rajzolj egy zárt alakzatot
# Zárd be a vázlatot
# Távolítsd el az anyagot a pocket funkció segítségével az első alakzaton a második vázlatot használva

A végeredmény hasonlóan fog kinézni:

[[Image:Partdesign_example.jpg|600px]]

Bármikor kijelölheted az eredeti vázlatokat és módosíthatod őket, vagy megváltoztathatod a pad illetve a pocket műveletek paramétereit, ami automatikusan frissíti a végső modellt.

<span id="Working_with_the_Draft_and_BIM_workbenches"></span>
==A Draft és BIM funkciók használata==

A [[Draft_Workbench|Draft modul]] és a [[BIM_Workbench|BIM modul]] kicsit másképp működik, mint a fent említett modulok, bár követik ugyanazokat az alapelveket, amelyek minden FreeCAD modulra érvényesek. Röviden: amíg a Sketcher és a PartDesign elsősorban egyedi darabok tervezésére készültek, a Draft és a BIM-nél a munka megkönnyítése a cél, amikor több, egyszerűbb elemmel dolgozol.

A [[Draft_Workbench|Draft modul]] 2D eszközökkel dolgozik, amelyek bizonyos tekintetben hasonlítanak a hagyományos 2D CAD alkalmazások, például az [https://hu.wikipedia.org/wiki/AutoCAD AutoCAD] eszközeihez. Ugyanakkor a 2D rajzolás nem a FreeCAD fő erőssége, ezért ne számíts arra, hogy itt ugyanúgy megtalálod az összes funkciót, amit más megszokott CAD  programoknál találsz. A legtöbb Draft eszköz nemcsak egy 2D síkban működik, hanem a teljes 3D térben is, és kihasználja a speciális segédrendszereket, mint például a [[Draft_SelectPlane|munkasíkokat]] és az  [[Draft_Snap|elemek illesztését]].

A [[BIM_Workbench|BIM modul]] a FreeCAD [https://hu.wikipedia.org/wiki/Épületinformációs-modellezés BIM] eszköze, amely lehetővé teszi a parametrikus elemekkel történő építészeti modellezést. A BIM modul erősen támaszkodik más modulokra, például a Draft és a Sketcher funkciókra. Minden Draft eszköz elérhető a BIM modulban is, illetve a legtöbb BIM eszköz a Draft segédrendszereit használja.

A BIM és a Draft modullal általában így dolgozhatsz:

# Rajzolj néhány vonalat a Draft Line eszközzel
# Válaszd ki az egyes vonalakat, majd válaszd ki a Wall (fal) opciót, hogy falat építs rájuk
# Illeszd össze a falakat úgy, hogy először kiválasztod őket, majd összeilleszted őket a BIM Add funkcióval
# Hozz létre egy floor (emelet) objektumot, és a Fa nézetben húzd bele a falakat az emelet objektumba
# Hozz létre egy building (épület) objektumot, és a Fa nézetben húzd bele az emeletet (amely most már tartalmazza a falakat) az épület objektumba
# Hozz létre egy ablakot a Window eszközzel: válassz egy előre beállított típust a panelen, majd kattints a fal egyik felületére
# Először állítsd be a munkasíkot ha szükséges, majd használd a Draft Dimension eszközt, hogy méreteket tudj adni a modellednek

A végeredmény hasonlóan fog kinézni:

[[Image:Arch_workflow_example.jpg|600px]]

További információk a [[Tutorials|Útmutatók]] oldalon.”

<span id="Addons"></span>
==Kiegészítök==

Bárki fejleszthet saját új funkciókat a FreeCAD-hez, és elérhetővé teheti azokat a FreeCAD-közösség számára mint [[Addon|kiegészítő]].

Három típusú kiegészítő létezik:
* [[Macros|Makrók]]: rövid [[Python|Python]] kódok, amelyek egy új eszközt vagy funkciót hoznak létre egyetlen fájlban. A fájlnév végződése {{incode|.FCMacro}}.
* [[External_workbenches|Modulok]]: Python fájlokból álló csomag, amely egy adott témához kapcsolódó eszközöket és grafikus parancsokat tartalmaz.
* [[Preference_Packs|Beállításcsomagok]]: szabadon terjeszthető felhasználói beállítások.

<span id="Scripting"></span>
==Szkriptelés==

Végül érdemes megemlíteni a FreeCAD egyik legerősebb funkcióját, a [[Power_users_hub#Scripting_in_FreeCAD|szkriptelési]] lehetőséget. Az integrált Python konzolból (vagy bármely külső Python szkriptből) gyakorlatilag a FreeCAD minden részéhez hozzáférhetsz: létrehozhatsz új, vagy módosíthatod a meglévő formákat, változtathatod az elemek megjelenését 3D nézetben, illetve módosíthatod a FreeCAD felületét. A Python szkriptelés [[macros|makrókban]] is használható, így egyszerűen hozhatsz létre testreszabott parancsokat.

<span id="What&#039;s_new"></span>
==Újdonságok==

A funkciók részletes listáját a [[Feature_list#Release_notes|kiadási megjegyzések]] oldalon találod.


{{Docnav
|[[Version_Migration|adatok átvitele új verzióba]]
|[[Mouse_navigation|egér navigáció]]
}}

{{Userdocnavi}}