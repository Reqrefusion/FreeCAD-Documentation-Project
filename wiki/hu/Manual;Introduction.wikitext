<languages/>

{{Docnav
| 
|[[Manual:What_is_FreeCAD|Mi az a FreeCAD]]
|[[Manual:Introduction|Kézikönyv kezdete]]
|IconC=Crystal_Clear_manual.png
}}

{{Manual:TOC}}

A [https://www.freecad.org FreeCAD] egy nyílt forráskódú, ingyenes, parametrikus 3D-s számítógépes tervező (CAD) eszköz, amelyet tárgyak létrehozására használnak a legegyszerűbb tervektől kezdve egészen a nagyszabású, sok alkatrészből álló összetett projektekig. Nyílt forráskódú jellege miatt a FreeCAD szabadon letölthető, terjeszthető, módosítható, és használható személyes vagy kereskedelmi célokra egyaránt. A forráskód a [https://en.wikipedia.org/wiki/GNU_Lesser_General_Public_License LGPL] licenc alatt nyilvánosan elérhető. Ez a tulajdonság a FreeCAD-et vonzóvá teszi nemcsak a viszonylag tapasztalatlan felhasználók, például a 3D nyomtatás hobbistái számára, hanem a tapasztaltabb felhasználók számára is, akik egy másik parametrikus eszközzel szeretnének kísérletezni.

A FreeCAD első változata 2002-ben jelent meg. Azóta a lelkes fejlesztői és felhasználói közösség hozzájárulásai révén a program folyamatosan fejlődött. A sok közreműködő szenvedélyes munkája nemcsak a FreeCAD alap CAD-funkcióit javította, hanem új képességeket is létrehozott a programhoz kapcsolódó külön területeken. Például a FEM munkaterület lehetővé teszi az egyszerű véges elemes analízist, míg a BIM munkaterület az épületinformáció-modellezés funkció használatát biztosítja.

Ez a felhasználói kézikönyv a FreeCAD [[Release_notes_1.0|1.0]] verziójához készült, de folyamatosan frissül. Célja, hogy útmutatót nyújtson azok számára, akik szeretnék elkezdeni a FreeCAD használatát projektjeikhez. A programm használatához nem szükséges előzetes CAD ismeret, mivel a kézikönyv tartalma világosan és áttekinthetően van rendszerezve, különböző alkalmazási területekre bontva.
Az útmutató tartalmazza a FreeCAD telepítésére, illetve a legfontosabb munkaterületek (workbench-ek) használatára vonatkozó használati útmutatókat, valamint kiterjed összetettebb témákra is, például a Python szkriptelésre. Arra törekedtünk, hogy az információkat rendezett, lépésről lépésre követhető módon mutassuk be, kiegészítve illusztrációkkal. Ez a felépítés biztosítja, hogy a kezdő és a tapasztaltabb CAD-felhasználók is egyaránt jól eligazodjanak a kézikönyv olvasása során.
A kézikönyv tartalma a [http://creativecommons.org/licenses/by/4.0/ Creative Commons 4.0] licenc alatt érhető el, szabadon használható, letölthető, másolható és módosítható. A FreeCAD kézikönyv folyamatosan bővül a felhasználói tapasztalatok és észrevételek által. Egy [https://wiki.freecad.org/FreeCAD_manual_converter Python szkript] is rendelkezésre áll, amely lehetővé teszi a kézikönyv legfrissebb verziójának PDF vagy EPUB formátumba történő lementését offline olvasáshoz. 

Egy másik érdekes forrás a [[Main_Page|FreeCAD wiki]], ahol számos felhasználó hasznos információkat tett közzé a szoftver minden aspektusáról. A rengeteg elérhető információ miatt a wiki böngészése és használata némileg kihívást jelenthet, különösen az új felhasználók számára. Éppen ezért érdemes először a felhasználói kézikönyvet tanulmányozni, amely egy áttekinthetőbb és gördülékenyebb bevezetést nyújt, mielőtt a wiki részletesebb tartalmába merülnénk. Végül a [https://forum.freecad.org/ FreeCAD fórumok] is nagyon hasznosak, további támogatást és betekintést nyújtva a felhasználóknak.



{{Docnav
| 
|[[Manual:What_is_FreeCAD|Mi az a FreeCAD]]
|[[Manual:Introduction|Kézikönyv kezdete]]
|IconC=Crystal_Clear_manual.png
}}