<languages/>
{{TOCright}}

<span id="Preface"></span>
==Przedmowa==

Ta strona zawiera informacje o solverach metody elementów skończonych (MES) używanych przez [[FEM_Workbench/pl|środowisko pracy MES]]. Interfejs pomiędzy solverem i programem FreeCAD w czasie preprocessingu i postprocessingu jest oparty o pliki tekstowe. Oznacza to, że teoretycznie każdy solver, który można konfigurować i kontrolować poprzez pliki tekstowe nadaje się do pracy z FreeCAD. Żeby ta komunikacja działała, potrzebny jest odpowiedni kod parsujący i zapisujący pliki wejściowe i wyjściowe. Wątek na forum omawiający i zapowiadający wszelkie zmiany związane z różnymi solverami można znaleźć [https://forum.freecadweb.org/viewtopic.php?f=18&t=26326 tutaj].

Na Wikipedii jest [https://en.wikipedia.org/wiki/List_of_finite_element_software_packages lista wielu pakietów metody elementów skończonych]. Porównanie można zaś znaleźć na stronie [https://feacompare.com/ feacompare.com].

<span id="Available_solvers_in_various_Linux_distributions"></span>
=== Dostępne solvery w różnych dystrybucjach Linuxa ===

Repozytorium [https://github.com/luzpaz/FreeCAD-dependencies FreeCAD-dependencies] śledzi zależności programu FreeCAD dla wielu dystrybucji Linuxa. Strona [https://github.com/luzpaz/FreeCAD-dependencies/blob/master/FC-Workbenches/FEM.md FEM.md] skupia się na dostępnych otwartych solverach MES, które mogłyby być używane ze [[FEM_Workbench/pl|środowiskiem pracy MES]]. Ta strona uwzględnia wersję danego solvera w repozytorium danej dystrybucji Linuxa. Te informacje są przydatne jeśli solver jest aktualny lub nieaktualny i musi być zaktualizowany.

Te informacje są również omawiane w wątku o [https://forum.freecadweb.org/viewtopic.php?f=18&t=26326&start=10#p270325 wspieranych i niewspieranych solverach] na forum.

<span id="Solvers_with_an_interface_in_FreeCAD"></span>
== Solvery z interfejsem we FreeCAD ==

Te solvery są dobrze zintegrowane z programem FreeCAD, co oznacza, że można ustawić i uruchomić analizę przy pomocy środowiska graficznego i przycisków środowiska pracy MES.

<span id="CalculiX"></span>
===CalculiX===

To pierwszy solver jaki został zintegrowany do pracy w środowisku MES. CalculiX jest zaprojektowany głównie do analiz statycznych, termomechanicznych i modalnych. Więcej informacji o nim można znaleźć na stronie [[FEM_CalculiX/pl|MES: CalculiX]].

=== Elmer ===

Solver do zagadnień sprzężonych Elmer został zintegrowany z programem FreeCAD w ramach [[Google_Summer_of_Code_2017|projektu Google Summer of Code 2017]]: [https://www.csc.fi/web/elmer strona główna], [http://www.elmerfem.org./ portal społeczności], [https://github.com/ElmerCSC/elmerfem repozytorium kodu źródłowego], [https://forum.freecadweb.org/viewtopic.php?f=18&t=22576 Elmer Integration (GSoC) - Activity Log (wątek na forum)].

=== Mystran ===

Mystran to program do analiz strukturalnych, który korzysta z formatu plików wejściowych Nastran. Jest dostępny w ramach licencji MIT. Oznacza to, że może być uznawany za otwarty. Zobacz [https://www.mystran.com/ stronę główną], [https://github.com/dr-bill-c/MYSTRAN repozytorium kodu źródłowego] i [https://forum.freecadweb.org/viewtopic.php?t=46171 Mystran-FreeCAD-forum (wątek na forum)].

=== Z88 ===

Solver Z88 jest zaprojektowany do liniowych analiz statycznych z naciskiem na nauczanie metody elementów skończonych. Było to drugi solver [https://forum.freecadweb.org/viewtopic.php?f=18&t=15568 zintegrowany z FreeCAD]. Później jego integracja została usprawniona w ramach [[Google_Summer_of_Code_2017|projektu Google Summer of Code 2017]].

Zobacz:
* [https://en.z88.de/z88os/ Strona główna], [https://en.z88.de/download-z88os/ strona pobierania], [https://github.com/LSCAD/Z88OS repozytorium kodu źródłowego] (i prekompilowane pliki wykonywalne).
* Informacje o wydaniu: [https://forum.z88.de/viewtopic.php?f=18&t=885 Z88os V15 wydany 17.07.2017], [https://forum.z88.de/viewtopic.php?t=90 Z88os V13 wydany 20.05.2009] (wersja w Debian Jessie 8, Stretch 9, Buster 10).
* [https://forum.freecadweb.org/viewtopic.php?t=23318 How to use Z88 in FEM? (wątek na forum)].

Istnieją dwie wersje, Z88OS to wersja z otwartym kodem źródłowym, podczas gdy Z88Aurora to freeware i uwzględnia interfejs graficzny oraz dodatkowe metody rozwiązywania.

<span id="Solvers_implemented_as_external_workbenches"></span>
== Solvery zaimplementowane jako zewnętrzne środowiska pracy ==

Te solvery nie są zintegrowane ze [[FEM_Workbench/pl|środowiskiem pracy MES]], co oznacza, że potrzebują odrębnego interfejsu do ustawienia symulacji. Jest to osiągane poprzez [[Macros/pl|makra]] lub [[External_workbenches/pl|zewnętrzne środowiska pracy]].

=== DualSPHysics ===

[https://dual.sphysics.org/ DualSPHysics] to zestaw bibliotek C++, CUDA i Java używających [https://en.wikipedia.org/wiki/Smoothed-particle_hydrodynamics metody smoothed particle hydrodynamics] (SPH) nazwany [https://wiki.manchester.ac.uk/sphysics/index.php/Main_Page SPHysics] do analizowania przepływów z wolną powierzchnią, takich jak fale.

DesignSPHysics to zewnętrzne środowisko wbudowane we FreeCAD, które zapewnia interfejs graficzny dla DualSPHysics: [https://design.sphysics.org/ strona główna], [https://github.com/dualsphysics/DesignSPHysics repozytorium kodu źródłowego], [https://forum.freecadweb.org/viewtopic.php?f=18&t=20595 Interesting project: DesignSPHysics fluid simulator (wątek na forum)].

DesignSPHysics można zainstalować poprzez [[Std_AddonMgr/pl|menedżer dodatków]].

<span id="FastHenry_and_FasterCap"></span>
=== FastHenry i FasterCap ===

FastHenry i FasterCap to solvery pól indukcyjno-opornościowych i pojemnościowych opracowane przez FastFieldSolvers: [https://www.fastfieldsolvers.com/default.asp strona główna], [https://www.fastfieldsolvers.com/download.htm strona pobierania] (pliki wykonywalne i kod źródłowy), [https://www.fastfieldsolvers.com/forum/ forum].

The [[EM Workbench/pl|środowisko pracy EM]] to zewnętrzny moduł, który został stworzony aby służyć jako interfejs do tych solverów elektromagnetycznych. FastHenry, do analiz magneto-quasistatycznych 3D impedancji jest w pełni wspierany, podczas gdy FasterCap jest dostępny przez pewne makra w Python.

Zobacz: [https://forum.freecadweb.org/viewtopic.php?f=9&t=33372 ElectroMagnetic Workbench (główny wątek na forum)] , [https://forum.freecadweb.org/viewtopic.php?f=18&t=31920 Electromagnetic Workbench - again.. (wątek na forum)], [https://forum.freecadweb.org/viewtopic.php?f=18&t=5400 FreeCAD for ElectroMagnetics (wątek na forum)], [https://github.com/ediloren/EM-Workbench-for-FreeCAD repozytorium kodu źródłowego środowiska pracy].

Środowisko pracy EM można zainstalować poprzez [[Std_AddonMgr/pl|menedżer dodatków]].

=== fcFEM ===

fcFEM to solver MES do zagadnień strukturalnych, zaimplementowany w Python, który można uruchomić bezpośrednio z FreeCAD bez wywoływania plików wykonywalnych zewnętrznych solverów. Zatem można go uznać za własny solver programu FreeCAD.

fcFEM został zaprojektowany aby ominąć pewne ograniczenia innych solverów, takich jak CalculiX, aby przeprowadzać różne analizy strukturalne.

Niektóre problemy, które ten solver ma ominąć to
* Analizy na mieszanych siatkach (bryłowo-powłokowych) do symulacji kompozytowych słupów lub prefabrykowanych komponentów architektonicznych: [https://forum.freecadweb.org/viewtopic.php?f=18&t=21029&p=216682&hilit=sandwich#p216682 typy obiektów MES (wątek na forum)].
* Ulepszone elementy belkowe i powłokowe, ponieważ elementy belkowe solvera CalculiX wydają się dawać złe wyniki: [https://forum.freecadweb.org/viewtopic.php?f=18&t=27903&hilit=beam#p226038 element belkowy 3-węzłowy CalculiX (wątek na forum)], [https://forum.freecadweb.org/viewtopic.php?f=18&t=21029&start=100 typy obiektów MES (wątek na forum)], [https://forum.freecadweb.org/viewtopic.php?f=18&t=16044 przykład analizy 1D (wątek na forum)].
* Sterowanie długością łuku do przekraczania punktów bifurkacji w sprężysto-plastycznych analizach wyboczeniowych: [https://forum.freecadweb.org/viewtopic.php?f=24&t=26921&hilit=riks#p215325 MES - rurowe połączenie z elementami powłokowymi (wątek na forum)].
* Elementy o zerowej grubości do modelowania połączeń w różnych zastosowaniach, takich jak beton sprężony z tarciem: [https://forum.freecadweb.org/viewtopic.php?f=18&t=30286&hilit=classical&start=20#p259636 sprężony most betonowy (wątek na forum)].

Autor uważa FreeCAD za dobrą platformę do prototypowania, pozwalającą szybko ustawić, przetestować i zwizualizować różne zagadnienia strukturalne, więc posiadanie zintegrowanego solvera o większych możliwościach byłoby bardzo pomocne. Zobacz [https://forum.freecadweb.org/viewtopic.php?f=18&t=33974 fcFEM - FEA from start to finish (główny wątek na forum)].

fcFEM jest udostępniany jako biblioteka Python i makro i można go pobrać z [https://github.com/HarryvL/fcFEM repozytorium GitHub]. Finalnie ma być dostępny z poziomu [[Std_AddonMgr/pl|menedżera dodatków]] lub jako część programu FreeCAD.

=== OpenFoam ===

[https://openfoam.org/ OpenFoam] to potężne środowisko do symulacji z dziedziny [https://pl.wikipedia.org/wiki/Obliczeniowa_mechanika_p%C5%82yn%C3%B3w obliczeniowej mechaniki płynów] (CFD), udostępniane jako seria bibliotek C++.

OpenFoam jest dostępny we FreeCAD poprzez dwa zewnętrzne środowiska:
* [https://github.com/qingfengxia/Cfd Cfd], pierwotnie autorstwa Qingfeng Xia.
* [https://github.com/jaheyns/CfdOF CfdOF], fork Cfd, skupiający się na łatwości użycia.

Podczas gdy Cfd ma na celu oferować kompletny zestaw funkcjonalności dla zaawansowanych użytkowników, CfdOF skupia się na użytkownikach, którzy dopiero zaczynają pracę z CFD i OpenFoam.

Dla Cfd: [https://forum.freecadweb.org/viewtopic.php?f=18&t=13699 aktualizacja o FreeCAD + OpenFOAM (wątek na forum)], [https://forum.freecadweb.org/viewtopic.php?f=37&t=22993 Postęp w ogólnym środowisku CFD: CfdWorkbench (stary wątek na forum)].

Dla CfdOF: [https://forum.freecadweb.org/viewtopic.php?f=18&t=21576 Środowisko CFD korzystające z OpenFOAM (wątek na forum)], [http://opensim.co.za/training.html materiały szkoleniowe].

Oba środowiska można zainstalować poprzez [[Std_AddonMgr/pl|menedżer dodatków]] i oba mają swoje miejsce do dyskusji na forum [https://forum.freecadweb.org/viewforum.php?f=37 CfdOF / CFD].

<span id="Implementation_in_progress"></span>
== Implementacja w toku ==

=== FEniCS ===

FEnicS to środowisko obliczeniowe do rozwiązywania równań różniczkowych cząstkowych (PDE) z interfejsem programistycznym wysokiego poziomu w Python i C++. Może być używane do opisywania zagadnień naukowych przy pomocy sformułowań metody elementów skończonych a następnie rozwiązywania ich numerycznie.

Zobacz: [https://fenicsproject.org/ strona główna], [https://forum.freecadweb.org/viewtopic.php?f=18&t=4677 Fenics jako solver (wątek na forum)].

[https://github.com/qingfengxia/FenicsSolver FenicsSolver] to platforma do symulacji do zagadnień wielobryłowych, sprzężonych i wieloskalowych. Celem jest integracja solvera FEniCS do zarówno [[FEM_Workbench/pl|środowiska pracy MES]], jak i [[External_workbenches/pl|zewnętrznego środowiska]] Cfd, więc uzyskany system funkcjonuje jako darmowa alternatywa dla Comsola lub Moose. FenicsSolver jest opracowywany przez autora środowiska Cfd.

=== OOFEM ===

[http://www.oofem.org/ OOFEM] to zorientowany obiektowo program MES tworzony przez Czeski Uniwersytet Techniczny do rozwiązywania zagadnień mechanicznych, przenoszenia masy i przepływowych.

Wspomniane były pewne jego zalety w stosunku do CalculiX, takie jak elementy do modelowania połączeń ([https://forum.freecadweb.org/viewtopic.php?f=18&t=30286&start=20#p260275 sprężony most betonowy (wątek na forum)]) i sterowanie długością łuku do sprężysto-plastycznych analiz wyboczeniowych ([https://forum.freecadweb.org/viewtopic.php?f=24&t=26921&hilit=Arc#p215325 MES - połączenie rurowe z elementami powłokowymi (wątek na forum)]).

Wstępna integracja ze środowiskiem pracy MES została dokonana. Zobacz: [https://forum.freecadweb.org/viewtopic.php?f=18&t=31288 OOFem (główny wątek na forum)], [https://forum.freecadweb.org/viewtopic.php?t=15568&start=20#p126338 prośba o test, wiele solverów (wątek na forum)].

Dopóki integracja solvera nie zostanie ukończona i nowy kod nie zostanie wprowadzony do głównego repozytorium FreeCAD, pliki wymagane do używania tego solvera w środowisku pracy MES będzie można pobrać z [https://github.com/berndhahnebach/FreeCAD_bhb/tree/femoofem/src/Mod/Fem/ tego repozytorium]. Aby zobaczyć przegląd implementacji, przejrzyj bardzo czystą historię zmian https://github.com/berndhahnebach/FreeCAD_bhb/commits/femoofem

=== MBDyn ===

* Otwarty program do analiz dynamiki bryły sztywnych ogólnego przeznaczenia
* [https://www.mbdyn.org/ MBDyn]
* [https://forum.freecadweb.org/viewtopic.php?f=18&t=39165 FreeCAD jako pre-postprocessor do MBDyn (wątek na forum)]

<span id="Solvers_not_integrated"></span>
== Solvery niezintegrowane ==

Następujące solvery nie zostały zintegrowane z FreeCAD, ale wywołały pewne zainteresowanie społeczności użytkowników. Jeśli developer chce utworzyć interfejs do komunikacji z danym solverem, powinien zajrzeć na [https://forum.freecadweb.org/viewforum.php?f=18 forum MES] aby uzyskać rady i wsparcie.

Następujące strony mogą być nieaktualne, ale informacje na nich zawarte mogą nadal być przydatne do zrozumienia jak integrować solvery z FreeCAD
* [[Extend_FEM_Module/pl|Rozszerzenie modułu MES]]
* [[Add_FEM_Equation_Tutorial/pl|Poradnik: Dodawanie równań w środowisku MES]]
* [[Add_FEM_Constraint_Tutorial/pl|Poradnik: Dodawanie wiązań w środowisku MES]]

=== ADAPy ===

Zobacz [https://github.com/Krande/adapy/ ADAPy] i [https://forum.freecadweb.org/viewtopic.php?f=18&t=64929 ADA - Assembly for Design & Analysis (wątek na forum)].

=== Agros2D and Hermes ===

[http://www.agros2d.org/ Agros2D] to wieloplatformowy program graficzny zaprojektowany do rozwiązywania różnych zagadnień fizycznych. Wewnątrz korzysta z bibliotek C++ [http://www.hpfem.org/hermes/ Hermes] do rozwiązywania prostych i złożonych równań różniczkowych cząstkowych (PDE) z zależnością od czasu przy pomocy ogólnej wersji metody elementów skończonych [https://en.wikipedia.org/wiki/Hp-FEM (hp-FEM)]. Główny kod [https://github.com/hpfem/hermes repozytorium] i [https://github.com/hpfem/hermes-tutorial poradniki].

<span id="Code-Aster_and_Code-Saturne"></span>
=== Code-Aster i Code-Saturne ===

[https://www.code-aster.org/ Code-Aster] to otwarty solver do zagadnień sprzężonych, razem z preprocessorem Salomé-Meca tworzą platformę do symulacji opracowaną przez EDF-GDF, największą firmę energetyczną we Francji. Był już dawno rozważany do uwzględnienia we FreeCAD: [https://forum.freecadweb.org/viewtopic.php?t=2839 FreeCAD i Code-Aster/Salome-Meca (wątek na forum)].

[https://www.code-saturne.org/cms/ Code-Saturne] to darmowy, otwarty program opracowany i udostępniany przez EDF do rozwiązywania zagadnień obliczeniowej mechaniki płynów (CFD).

=== FElt ===

[http://felt.sourceforge.net/ FElt] to pakiet metody elementów skończonych do rozwiązywania zagadnień liniowych statycznych i dynamicznych mechaniki konstrukcji. [https://sourceforge.net/projects/felt/ Oryginalny kod] jest nieaktualny, więc powstał fork w [https://github.com/Sudhanshu-Dubey14/felt nowym repozytorium] aby odnowić projekt i umożliwić jego kompilację we współczesnych systemach.

Na forum zasugerowano przeprowadzanie analiz ram betonowych (złożeń belek i słupów) przy pomocy elementów belkowych 1D: [https://forum.freecadweb.org/viewtopic.php?f=18&t=17061&start=20#p268503 Automatyzacja w projektowaniu (wątek na forum)], [https://forum.freecadweb.org/viewtopic.php?f=18&t=33463 Felt w środowisku pracy MES (wątek na forum)].

=== Frame3DD ===

[http://frame3dd.sourceforge.net/ Frame3DD] to pakiet oprogramowania do analiz statycznych i dynamicznych ram i kratownic 2D i 3D, [https://github.com/pslack/frame3dd główne repozytorium]. Wstępny kod do odczytu plików wejściowych został ogłoszony na forum: 
[https://forum.freecadweb.org/viewtopic.php?f=24&t=19428 Test czytania danych z pliku Frame3DD]. Ogólny wątek na forum MES:
[https://forum.freecadweb.org/viewtopic.php?f=18&t=43389 Frame3DD].

=== Impact FEM ===

* https://sourceforge.net/projects/impact/

=== libMesh ===

[https://libmesh.github.io/ libMesh] to biblioteka C++ metody elementów skończonych do numerycznego rozwiązywania równań różniczkowych cząstkowych, której głównym celem jest zapewnienie wsparcia dla obliczeń z użyciem adaptacyjnego zagęszczania siatki (adaptive mesh refinement - AMR) przy pomocy wielu rdzeni: [https://github.com/libMesh/libmesh repozytorium kodu źródłowego].

Sugerowano integrację tej biblioteki z FreeCAD jako część [[Google_Summer_of_Code|projektu Google Summer of Code]]: [https://forum.freecadweb.org/viewtopic.php?f=8&t=35493 GSOC 2019 Configuration Management Project (wątek na forum)].

=== Modelica ===

[https://www.modelica.org/ Modelica] to język do modelowania i optymalizacji złożonych i wzajemnie połączonych układów fizycznych, przykładowo mechanicznych, elektrycznych, termicznych, hydraulicznych i innych. Sam język i jego standardowe biblioteki są otwarte. Niektóre środowiska do symulacji oparte na Modelice, jak Dymola, są komercyjne, ale istnieją też darmowe implementacje jak [https://openmodelica.org/ OpenModelica] i [https://jmodelica.org/ JModelica].

Sugerowano użycie środowiska Modelicia we FreeCAD do wsparcia tworzenia animacji, ale szerzej mogłoby ono być wykorzystywane w inżynierii mechanicznej i budowlanej do rozwiązywania równań i optymalizacji projektów: [https://forum.freecadweb.org/viewtopic.php?f=18&t=32556 Modelica (wątek na forum)].

Pakiet [https://pypi.org/project/PyFMI/ PyFMI] zawiera powiązania Pythona do pracy z modelami FMU, które są ustandaryzowanymi modelami w formacie binarnym tworzonymi przez środowiska zgodne z Modelica, wliczając Dymola, OpenModelica i JModelica. Sugerowano, iż ta biblioteka mogłaby pomóc połączyć program FreeCAD ze [https://forum.freecadweb.org/viewtopic.php?f=18&t=32556#p272632 środowiskiem Modelica] (wątek na forum).

=== Mumps ===

[http://mumps-solver.org/ Mumps] to ogólny solver do ogromnych układów równań, które przede wszystkim zajmuje się faktoryzacją i operacjami na rzadkich macierzach. Był wspomniany na forum: [https://forum.freecadweb.org/viewtopic.php?t=15568&start=20#p126087 Prośba o test, wiele solverów (wątek na forum)].

Nie przeprowadza analiz MES bezpośrednio, ale może być używany wewnętrznie przez inne pakiety, takie jak Code-Aster.

=== Nastran ===

Nastran to program do analiz strukturalnych opracowany przez NASA w latach 70. Jego współczesne wersje są komercyjne i zamknięte, ale starsze wersje, [https://github.com/nasa/NASTRAN-93 Nastran-93] i [https://github.com/nasa/NASTRAN-95 Nastran-95] zostały udostępnione jako otwarte w 2015 r. Dyskusja: [https://forum.freecadweb.org/viewtopic.php?f=18&t=12753 Nastran (wątek na forum)].

Nie ma wsparcia technicznego dla wersji z otwartym kodem źródłowym i prawdopodobnie ciężko ją skompilować we współczesnym systemie.

=== OpenSees ===

[https://opensees.berkeley.edu/ OpenSees] to środowisko do tworzenia aplikacji do symulacji zagadnień strukturalnych i geotechnicznych, głównie w dziedzinie inżynierii sejsmicznej. [https://forum.freecadweb.org/viewtopic.php?f=18&t=20745 OpenSees, otwarty system do symulacji z dziedziny inżynierii sejsmicznej (wątek na forum)] i [https://forum.freecadweb.org/viewtopic.php?f=18&t=31922 Relicencjonowanie OpenSees (wątek na forum)].

=== PolyFEM ===

[https://polyfem.github.io/ PolyFEM] to prosta biblioteka metody elementów skończonych C++ i Pythona. Zapewnia szeroki wybór równań różniczkowych cząstkowych, wliczając równania Laplace'a, Helmholtza, liniowej sprężystości, sprężystości Saint-Venanta, sprężystości Neo-Hookean i Stokesa. [https://forum.freecadweb.org/viewtopic.php?f=18&t=42857 PolyFEM (wątek na forum)].

=== Sparselizard ===

[http://www.sparselizard.org/ Sparselizard] to szybka, ogólna, sprzężona, p-adaptacyjna, otwarta biblioteka MES działająca na systemach Linux, Mac i Windows. Jest używana do projektowania nowej generacji mikrourządzeń (przetworniki ultradźwiękowe, mikrolustra, mikrozawory, mikronapędy,...) i jest ostrożnie weryfikowana przy pomocy rozwiązań analitycznych, innych programów i pomiarów wyprodukowanych urządzeń. Wydaje się być opracowana przez zespół tworzący generator siatek Gmsh.

=== SU2 ===

[https://su2code.github.io/ SU2] to zbiór narzędzi opracowanych w C++ i Python do rozwiązywania [https://pl.wikipedia.org/wiki/R%C3%B3wnanie_r%C3%B3%C5%BCniczkowe_cz%C4%85stkowe równań różniczkowych cząstkowych] (PDE) i związanych z nimi zagadnień optymalizacji na nieregularnych siatkach. Jest głównie używany w aerodynamice i obliczeniowej mechanice płynów (CFD).

<span id="Tochnog"></span>
===Tochnog===

Tochnog Professional to zamknięty program do symulacji geotechnicznych, takich jak osuwiska, wbijanie pali, stabilność zboczy i obliczenia w inżynierii budownictwa ''(murarstwo i odpowiedź na trzęsienia ziemi)'', [https://www.tochnogprofessional.nl/ strona projektu].

Tochnog był z sukcesem używany we FreeCAD jako zamiennik dla CalculiX, chociaż wersja testowa ma ograniczenie liczby elementów: [https://forum.freecadweb.org/viewtopic.php?f=18&t=26772 Integracja solvera Tochong w środowisku pracy MES (wątek na forum)].

=== XC ===

[http://www.xcengineering.xyz/ XC] to program MES zaprojektowany do rozwiązywania zagadnień strukturalnych w inżynierii budownictwa, takich jak symulacji z użyciem prawdziwych elementów belkowych i powłokowych. Wewnątrz korzysta z bibliotek OpenSees: [https://github.com/xcfem/xc główne repozytorium], [https://forum.freecadweb.org/viewtopic.php?f=18&t=31262 XC, otwarty kod do analiz strukturalnych MES (wątek na forum)].


{{FEM Tools navi{{#translation:}}}}
{{Userdocnavi{{#translation:}}}}