<languages/>

{{Docnav/it
| 
|[[Manual:What_is_FreeCAD/it|Manuale:Cos'è FreeCAD]]
|[[Manual:Introduction/it|Pagina iniziale del manuale]]
|IconC=Crystal_Clear_manual.png
}}

{{Manual:TOC}}

[https://www.freecad.org FreeCAD] è uno strumento di modellazione parametrico 3D (CAD) open source e gratuito utilizzato per creare oggetti che vanno da disegni semplici a progetti complessi costituiti da estesi assiemi formati da numerose parti. Grazie alla sua natura open source, FreeCAD può essere liberamente scaricato, distribuito, modificato e utilizzato sia per scopi personali che commerciali. Il codice sorgente è aperto e pubblicato sotto la licenza [https://en.wikipedia.org/wiki/GNU_Lesser_General_Public_License LGPL]. Ciò rende FreeCAD un'opzione interessante non solo per utenti relativamente inesperti, come gli hobbisti nel mondo della stampa 3D, ma anche per utenti esperti che desiderano sperimentare uno strumento parametrico diverso.

Il software è stato inizialmente rilasciato nella sua fase  embrionale nel 2002. Da allora, grazie al continuo contributo di una devota comunità di sviluppatori e utenti, FreeCAD è cresciuto lentamente ma costantemente. Gli sforzi appassionati di numerosi contributori non solo hanno migliorato le capacità di FreeCAD come strumento CAD, ma hanno anche portato allo sviluppo di funzionalità aggiuntive in ambiti separati strettamente legati alla suite base di FreeCAD. Alcuni esempi degni di nota includono l'ambiente FEM, che consente l'esecuzione di semplici analisi degli elementi finiti, nonché l'ambiente BIM che offre funzionalità BIM (Building Information Modeling).

Questo manuale utente è stato scritto e aggiornato per la versione [[Release_notes_1.0/it|1.0]] di FreeCAD. Il suo scopo è quello di servire da guida per le persone che desiderano iniziare a utilizzare FreeCAD per i propri progetti. Non è richiesta nessuna conoscenza approfondita di alcun software CAD e i contenuti di questo manuale sono organizzati in modo chiaro ed esauriente, suddivisi in varie aree applicative. La guida include istruzioni riguardanti l'installazione di FreeCAD, l'uso dei suoi ambienti di lavoro più importanti e si estende ad argomenti più complessi come lo scripting Python. Sono stati compiuti sforzi per presentare le informazioni in modo organizzato, passo dopo passo, complete di immagini. Questa struttura garantisce che sia gli utenti CAD inesperti che quelli più esperti possano trarre vantaggio dallo studio di questo manuale. I contenuti di questo manuale sono pubblicati sotto la licenza [http://creativecommons.org/licenses/by/4.0/ Creative Commons 4.0] e possono essere utilizzati, scaricati, copiati e modificati liberamente.
Il Manuale FreeCAD viene costantemente migliorato attraverso le esperienze e i contributi degli utenti . È disponibile uno [https://wiki.freecad.org/FreeCAD_manual_converter script Python] per convertire l'ultima versione di questo manuale in formato PDF o EPUB per la lettura offline. 

Un'altra risorsa preziosa è la [[Main_Page/it|Wiki di FreeCAD]], dove numerosi contributori hanno aggiunto informazioni utili che coprono ogni aspetto del software. A causa della ricchezza di informazioni disponibili, la navigazione e l'utilizzo del wiki possono essere alquanto impegnativi, soprattutto per i nuovi utenti. Per questo motivo si consiglia di studiare prima il manuale utente, che offre un'introduzione più snella e fluida, poi di addentrarsi nei dettagli più estesi disponibili nella wiki. Infine, anche i [https://forum.freecad.org/Forum FreeCAD] sono molto utili e forniscono ulteriore supporto e approfondimenti.



{{Docnav/it
| 
|[[Manual:What_is_FreeCAD/it|Manuale:Cos'è FreeCAD]]
|[[Manual:Introduction/it|Pagina iniziale del manuale]]
|IconC=Crystal_Clear_manual.png
}}